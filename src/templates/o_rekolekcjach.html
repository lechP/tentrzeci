<h1>O REKOLEKCJACH</h1>

<p>
    "Ten Trzeci" to weekendowe rekolekcje ewangelizacyjne, adresowane są zarówno do osób,
    które chcą doświadczyć spotkania z Bogiem w swoim życiu, jak i do tych, które nie wierzą,
    że jest to w ogóle możliwe i potrzebne; do tych, którzy widzą bezsens, zniewolenie i grzech w swoim życiu,
    jak i do tych, których życie jest po prostu OK.
</p>

<p>
    Niezależnie od tego ile masz lat, kim jesteś, jaka jest Twoja wiara, kim dzisiaj jest dla Ciebie Bóg,
    czy czujesz się kochany, wartościowy i szczęśliwy, czy wręcz przeciwnie - po prostu:
    DAJ SIĘ ODNALEŹĆ JEZUSOWI! TWOJE ŻYCIE NIE JEST MU OBOJĘTNE!
</p>

<p>
    Chcesz dowiedzieć się kim jest tajemniczy "Ten Trzeci" i jaki ma związek z Tobą? Przyjdź!
</p>

<p>
    Rekolekcje "Ten Trzeci" mają swoje źródło w prowadzonym przez wspólnotę Ichtis przez wiele lat "Kursie Filip".
    Są one jedną z odpowiedzi na wyraźną potrzebę Nowej Ewangelizacji w Kościele.
    Zawierają nowy w formie, żywy i prosty przekaz Dobrej Nowiny skierowany do współczesnego człowieka.
</p>

<p>
    Rekolekcje "Ten Trzeci" prowadzi Wspólnota Modlitewno-Ewangelizacyjna ICHTIS
    z parafii p.w. św. Augustyna Braci Mniejszych Kapucynów we Wrocławiu.
</p>